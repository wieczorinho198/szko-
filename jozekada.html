<html>
<head>
<title>Józef Marek</title
<head>
<body bgcolor=black text=white>
<h1>Józef Marek:</h1>
<img src="jozef.jpg" width="400" height="350"> 
<br> 
<span style="font-size: x-large">Józef Marek (ur. 17 marca 1900 w Budzowie, zm. 3 czerwca 1958 w Tymbarku) – polski inżynier, założyciel i prezes Podhalańskiej Spółdzielni Owocarskiej w Tymbarku (obecnie zakłady Tymbark SA), wykładowca Szkoły Rolniczej w Łososinie Górnej, wybrany na posła do sejmu PRL w 1957.

Józef Marek urodził się 17 marca 1900 w biednej rodzinie we wsi Budzów koło Kalwarii. Jego ojciec zmarł, gdy Marek był jeszcze dzieckiem. Wychowywała go matka[1]. Rozpoczął naukę w pobliskim gimnazjum, ale przerwał ją w 1916, aby wstąpić do Legionów[2], gdzie służył w II Brygadzie pod dowództwem gen. Józefa Hallera[1]. Został internowany i wywieziony na Węgry do Máramarossziget[2]. Po powrocie wziął jeszcze udział w walkach w wojnie polsko-bolszewickiej[1]. Następnie kontynuował przerwaną edukację: zdał maturę w 1920 i uzyskał tytuł inżyniera po ukończeniu studiów na Wydziale Rolnym i Ogrodnictwa Uniwersytetu Jagiellońskiego w 1926[1].

Po skończeniu studiów przyjechał do powiatu limanowskiego i objął stanowisko instruktora sadownictwa[1]. Nawiązał współpracę z Janem Drożdżem z Szkoły Rolniczej w Łososinie Górnej i został jej wykładowcą[1]. W gospodarstwie żony na Kisielówce założył wzorcowy sad, w którym miał możliwość zademonstrowania okolicznym sadownikom zalet tzw. gospodarki piętrowej - polegającej na sadzeniu drzewek w szeroko rozstawionych rzędach, co dawało możliwość uprawy pomiędzy nimi innych roślin. Udało mu się również wyprodukować mrozoodporne odmiany drzew owocowych, które zyskały uznanie w okolicy i w całej Polsce[1].

W 1934 założył Podhalańską Spółdzielnię Owocarską w Tymbarku[2]. Budowę zatrzymał wybuch II wojny światowej, w czasie której Józef Marek działał w ruchu oporu. W 1944 został aresztowany przez gestapo. Po wojnie kontynuował prace w Tymbarku aż do 1949, kiedy spółdzielnię upaństwowiono i zlikwidowano szkółki sadownicze. Po wyrzuceniu z zakładów tymbarskich założył w Mszanie Dolnej gospodarstwo ogrodnicze, a w 1956 zainicjował powstanie w Porębie Wielkiej spółdzielni letniskowo-uzdrowiskowej im. Władysława Orkana. W tym samym roku otrzymał propozycję kandydowania do Sejmu PRL[1]. 